---
layout: default
courses: URO
title: Návrh uživatelského rozhraní (wireframe)
---

## {{ page.title }}

Úkolem je vypracovat wireframe projektu **realizující systém pro rezervaci očkování**. Projekt má dvě možné alternativy: **mobilní nebo webová aplikace**. V případě mobilní aplikace berte ohled na cílovou platformu (Android/iOS). V případě webové aplikace doporučuji inspiraci Material Designem, nebo jiným používaným frameworkem. Wireframe musí být vytvořen v **papírové** podobě a musí obsahovat **veškerou požadovanou funkcionalitu** (výjimku tvoří wireframe vytvořený elektronickou tužkou na tabletu, cílem je nepoužívat žádné komplexní nástroje). Šablonu pro wireframe stahujte [zde](https://sneakpeekit.com).

#### Co **musí** obsahovat wireframe?
* Základní rozmístění a volba elementů
* Popis elementů (např. popis tlačítka)
* Určení priorit elementů (velikost nadpisu, primární/sekundární tlačítka atd.)

#### Co **nemusí** obsahovat wireframe?
* Barvy
* Podrobný vzhled elementů (zaoblené/nezaoblené rohy)
* Nedůležitý text, může být nahrazen vlnovkami

#### Užitečné odkazy
* [UI design game](https://cantunsee.space)
* [Pravidla UX designu](https://lawsofux.com)
* [Hack design](https://hackdesign.org)
* [Kerning game](https://type.method.ac)
* [Printable wireframe layouts](https://sneakpeekit.com)
* [Human Interface Guidelines (iOS)](https://developer.apple.com/design/human-interface-guidelines/)
* [Material Design (Android)](https://material.io/components/)
* [Bootstrap Framework](https://getbootstrap.com)

### Splnění kolokvia
Během semestru probíhají "hodnotící kolečka", která jsou simulaci realné práce na projektu. Pro získání průběžné zpětné vazby mi prosím zašlete **naskenovaný/vyfocený wireframe ve formátu PDF** (jeden soubor, více stránek) na platformě **MS Teams** . Do wireframu zakreslím své připomínky a poté Vám jej zašlu zpět. Toto kolečko můžete opakovat v libovolném množství, jedná se o výukový nástroj, průběžné hodnocení nemá vliv na výsledný verdikt kolokvia.

V závěru semestru bude možné wireframe projektu odevzdat k finálnímu hodnocení, za které bude studentovi uděleno splnění kolokvia. **První kolokvia budou vypsána v zápočtovém týdnu, doporučuji cílit na tento deadline**.

## Systém pro rezervace očkovaní
Jednoduchý a přehledný systém pro rezervaci k očkování. Aktuální systém používaný MZČR je po uživatelské stránce silně nevyhovující. Cílem je vyvarovat se chybám, které obsahuje. Následující obrázek **demonstruje jak systém nemá vypadat**. Dbejte na jednoduchost a přehlednost, systém budou používat lidé všech věkových kategorii.

<img src="/assets/images/ockovani.png" class="center"/>

#### Požadovaná funkcionalita
* **registrace zájemce o očkování** (vyplnění základních údajů, rozsah posuzuje student)
* **zařazení do fronty zájemců** (zařazení do fronty zájemců a její přehled v případě, že pro věkovou kategorii nebylo očkování spuštěno)
* **výběr očkovacího termínu** (nejdůležitější obrazovka, obsahující výběr očkovacího místa a konkrétního termínu)
* **správa rezervovaného termínu** (přehled zarezervovaných termínů pro obě dávky vakcíny, možnost stornování a změny)
* **rozcestník informací o vakcinaci/nemoci COVID-19** (buďte kreativní)

#### Ostatní informace
* [Aktuální systém očkování](https://covid.gov.cz/situace/registrace-na-ockovani/centralni-rezervacni-system)
* [Oficiální dokument popisůjící aktuální systém](https://www.mzcr.cz/wp-content/uploads/2021/01/Př%C3%ADloha-4-–-IT-podpora.pdf)



