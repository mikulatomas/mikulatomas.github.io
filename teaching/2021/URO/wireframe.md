---
layout: default
courses: URO
title: Návrh uživatelského rozhraní (wireframe)
---

## {{ page.title }}

Cílem projektu je vypracovat wireframe **systému pro rezervaci očkování**. Projekt má dvě možné alternativy. První možností je wireframe **mobilní aplikace**, druhou možností je wireframe **aplikace webová**. V případě webové aplikace není nutné navrhovat responzivní verzi.

Wireframe musí být vytvořen v **papírové** podobě (výjimku tvoří wireframe vytvořený elektronickou tužkou na tabletu, cílem je nepoužívat žádné komplexní nástroje) a musí obsahovat **veškerou požadovanou funkcionalitu**. Šablonu pro wireframe naleznete [zde](https://sneakpeekit.com).

#### Co **musí** obsahovat wireframe?
* Základní rozmístění a volba elementů
* Popis elementů (např. popis tlačítka)
* Určení priorit elementů (velikost nadpisu, primární/sekundární tlačítka atd.)

#### Co **nemusí** obsahovat wireframe?
* Barvy
* Podrobný vzhled elementů (zaoblené/nezaoblené rohy)
* Nedůležitý text, může být nahrazen vlnovkami

### Splnění kolokvia
Během semestru probíhají "cykly hodnocení", které jsou simulací realné práce na projektu. Pro získání průběžné zpětné vazby mi prosím zašlete **naskenovaný/vyfocený wireframe ve formátu PDF** (všechny stránky v jednom souboru) na platformu **MS Teams** (do osobního chatu). Do wireframu zakreslím své připomínky a poté jej zašlu zpět. Tento cyklus můžete opakovat tolikrát kolikrát budete potřebovat, jedná se o výukový nástroj, průběžné hodnocení nemá vliv na výsledný verdikt kolokvia a průběžné odevzdávání je více než doporučeno.

V závěru semestru bude možné wireframe projektu odevzdat k finálnímu hodnocení, za které bude studentovi uděleno splnění kolokvia. **První kolokvia budou vypsána v zápočtovém týdnu, doporučuji cílit na tento deadline**.

#### Užitečné odkazy
* [Printable wireframe layouts](https://sneakpeekit.com)
* [Human Interface Guidelines (iOS)](https://developer.apple.com/design/human-interface-guidelines/)
* [Material Design (Android)](https://material.io/components/)
* [Bootstrap Framework](https://getbootstrap.com)

## Systém pro rezervace očkovaní
Jednoduchý a přehledný systém pro rezervaci očkování. První verze systému MZČR je po uživatelské stránce silně nevyhovující. Následující obrázek **demonstruje jak systém nemá vypadat**. Dbejte na jednoduchost a přehlednost, systém budou používat lidé všech věkových kategorii.

<img src="/assets/images/ockovani.png" style="width:100%;"/>

#### Požadovaná funkcionalita
* **registrace zájemce o očkování** (vyplnění základních údajů, rozsah posuzuje student)
* **zařazení do fronty zájemců** (zařazení do fronty zájemců a její přehled v případě, že pro věkovou kategorii nebylo očkování spuštěno)
* **výběr očkovacího termínu** (nejdůležitější obrazovka, obsahující výběr očkovacího místa a konkrétního termínu)
* **správa rezervovaného termínu** (přehled zarezervovaných termínů pro obě dávky vakcíny, možnost stornování a změny)
* **rozcestník informací o vakcinaci/nemoci COVID-19** (buďte kreativní)

#### Ostatní informace
* [Potíže rezervačního systému: rodná čísla seniorů posílá Googlu, věkovou kontrolu šlo snadno obejít](https://www.irozhlas.cz/zpravy-domov/ockovani-rezervace-rodna-cisla-bezpecnost-it_2101151511_cib)
* [Tři čísla za lomítkem v rezervačním systému jako symbol diletantství u státních IT projektů](https://tech.ihned.cz/internet/c1-66870010-tri-cisla-za-lomitkem-v-rezervacnim-systemu-jako-symbol-diletantstvi-u-statnich-it-projektu)
* [Další komplikace. Lidé polské národnosti se nemohou registrovat k očkování, jejich rodné číslo má jiný tvar](https://www.lidovky.cz/domov/dalsi-komplikace-lide-polske-narodnosti-se-nemohou-registrovat-k-ockovani-jejich-rodne-cislo-ma-jiny.A210116_143546_ln_domov_liam)
* [Aktuální systém očkování](https://covid.gov.cz/situace/registrace-na-ockovani/centralni-rezervacni-system)
* [Oficiální dokument popisůjící aktuální systém](https://www.mzcr.cz/wp-content/uploads/2021/01/Př%C3%ADloha-4-–-IT-podpora.pdf)



